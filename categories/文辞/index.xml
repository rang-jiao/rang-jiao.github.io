<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/"><channel><title>文辞 on 交讓所生</title><link>https://rang-jiao.github.io/categories/%E6%96%87%E8%BE%9E/</link><description>Recent content in 文辞 on 交讓所生</description><generator>Hugo -- 0.152.2</generator><language>zh-cn</language><lastBuildDate>Sat, 13 Apr 2024 00:00:00 +0000</lastBuildDate><atom:link href="https://rang-jiao.github.io/categories/%E6%96%87%E8%BE%9E/index.xml" rel="self" type="application/rss+xml"/><item><title>成人赋</title><link>https://rang-jiao.github.io/posts/fu_of_u18/</link><pubDate>Sat, 13 Apr 2024 00:00:00 +0000</pubDate><guid>https://rang-jiao.github.io/posts/fu_of_u18/</guid><description>&lt;style&gt;
.vertical-rtl {
&amp;nbsp; writing-mode: vertical-rl;
&amp;nbsp; text-orientation: upright;
&amp;nbsp; direction: rtl;
&amp;nbsp; height: 100vh;
&amp;nbsp; padding: 2rem;
&amp;nbsp; font-family: serif;
&amp;nbsp; line-height: 1.8;
}
.custom-hide-meta .post-meta {
&amp;nbsp; display: none;
}
&lt;/style&gt;
&lt;!-- 竖排内容容器 --&gt;
&lt;div class="vertical-rtl custom-hide-meta"&gt;
&lt;p&gt;  &lt;h1&gt;成人赋&lt;/h1&gt;&lt;/p&gt;
&lt;p&gt; &lt;/p&gt;
&lt;p&gt;  &lt;p&gt;凡闻文以载情，言以记事，录行叙记，史传所以闻古，蕴志抒怀，诗赋所以感昔，庾信哀江南而述己，曹丕著典论而自叙，怀及年幼，事起少时。终军弱冠而请缨，曹彰成人而制兵，始皇拨乱，尚才受礼；献文禅位，年方二九。今会乙巳之年，仲春之月，余乃加冠制礼，经辰长岁，遂作感怀之赋，兼掌左史之笔。&lt;/p&gt;&lt;/p&gt;
&lt;p&gt; &lt;/p&gt;
&lt;p&gt;  &lt;p&gt;盖出口成诗者，咏其所志也；登高能赋者，录其所见也。陈琳之悲长城，王粲之痛西京，咸由于此；左思之美三都，张衡之赞两京，皆在于兹。逢斯佳时，前瞻后顾，不无嗟悼之辞，惟有风发之志。栖野鸿鹄，当怀青天之意；伏枥老骥，不移千里之心。&lt;/p&gt;&lt;/p&gt;
&lt;p&gt;  &lt;p&gt;余自横观内外，纵览朝暮。悟已往之长逝，盼后来之不绝。遵于心者，忆南辕之辙；行于形者，谋北海之路。杜预之自叙，蒙广于天下；钟会之亲传，见讥于古今。&lt;/p&gt;&lt;/p&gt;
&lt;p&gt;  &lt;p&gt;我之欲述世功，难离五里之村，当陈祖德，无寻三代之佐。生五邑之孤乡，长南梁之东陂，远经道之蒙学，俯农桑而播获。游鸡狗以耗日，敝耳目而虚过，逐名利以背井，入晋阳而行阔，囚身形于逆旅，困神魂而空活。蓬草群飞于三年，九鼎既重于点墨。离胡贼之值郡，反秦师之临国。&lt;/p&gt;&lt;/p&gt;
&lt;p&gt;  &lt;p&gt;王子滨洛之岁，兰成射策之年，举成名于赴试，入州治之学馆。同学称羡，佥传闻以祝愿，邻里言赞，尽欢言而入宴，纵穿茅庐之脊，横越汾水之畔。荷叶萍阔，清涟溪潺。春秋无睹，乡士只余霜寒，变迁靡知，西北惟记乡言。奉学识之先科，拾格致之精研。缥缈于众艳之春风，争流于惊涛之险岸。运灵于经纬之学，侥幸于登甲之殿，八月四迁，承江水之源；三周两试，识昆仑之干。&lt;/p&gt;&lt;/p&gt;
&lt;p&gt; &lt;/p&gt;
&lt;p&gt;  &lt;p&gt;暑却秋期，学去迷裳，泌百年之余韵，享四代之腾昂。既听高妙于文观，遂展巧艺于武帐，五育并举，文武齐商，逮足不出户者二，竞逆旅归者家双，纵逸学于肆意，存本位乎恰秉。逢年岁之聪明，值行事之侥劲，拾造化之玄微，知数术之穷尽。或肆嬉业于春晟，或伏勤功于秋锦。周旬相逝，恍然日月默行，爆竹迎神，陡觉终期已近。辰逾日半，云隐阳精。&lt;/p&gt;&lt;/p&gt;
&lt;p&gt;  &lt;p&gt;一纸策论，广聚天下英雄；半片名利，尽引四海豪俊。长沙无离京之意，陈思有临朝之念，比及身临高崖，寻炽景以直观；足涉天冥，信跬步以为阶。独车骑以出东，骋骥騄乎冀州，河北无抱撼之行，实验高有标之颂，明辨物理，荣登三科。初夏纷纷之期，江北淮南之所，孙权折戟之城，符坚兵溃之地。识大厦之广惊，睹城宅之辽骇，虽无夺魁之愿，仍怀意气之思。仲达之贤，不受相国独尊；祖德之才，只作主簿薄职，谅无争锋之会，干有沿辙之骑，栖鹪鹩于一枝，导先躯之北地。&lt;/p&gt;&lt;/p&gt;
&lt;p&gt;  &lt;p&gt;汾河左岸，墨柳郁乎道侧；崛围南麓，奇阶蜿乎山峭。龙吟碧水，晓八方之达途；旌县河表，载一舍之往径。水毒秦川，佥有靡顾之志；山高赵陉，我怀凌云之心。广闻逍遥之大，竟知跬步之艰。一举崇岳之拔萃，永怀贞士之决毅。龙伏平阳，居高有何可奈；寺隐三山，飘渺莫无能得。三千里之行征，已为往功；四百日之激昂，才值未发。迁居改制，且开新篇。&lt;/p&gt;&lt;/p&gt;
&lt;p&gt;  &lt;p&gt;日出会有勤诵，人定尝无深眠。日食三餐，亡当八辰之实；夜眠几刻，怎支三时之序。一鼓作气，莫有长久之策，殚精竭虑，非是期年之章。况复初闻洛阳，常羡中朝往事；陌见建康，必慕江左余音。辞有仿六代之华篇，论有寻三朝之交汇。阅经识典，初怀笔墨，可奈东海之啸，徒然击岸排沙，泰山之崩，枉顾裂石殒霜。承迎风，负钧担，匪是停步之意，兼俱开棘之劳。田单火牛，挽即墨之孤城；刘琨胡笳，存晋阳之余篝。几试牛刀，路虽艰而一往；每作书论，情虽泛而意真。任重道远，惟歆俯首。&lt;/p&gt;&lt;/p&gt;
&lt;p&gt;  &lt;p&gt;呜呼！仍需十载之功，曾无百日之期，中流漂泊，敢赴长江乘骇浪，旷野逢飞，谁俱乘槎上星河。二月辛劳，今日须停闲笔，六旬苦功，明朝干启新程。逢成人之佳期，会射策之正岁。瞻顾有囊日之风华，正视本当今之繁复。士载有典农之力，子元获平淮之功。于是，专典籍于日前，苟无为于顷时。揽平生之须臾，感吾身之忽至。兴临怀之有言，奏斯文以写思，忆往路之多舛，齐阴阳之枉义。眺长瞻之晦明，目险泰之为一。&lt;/p&gt;&lt;/p&gt;
&lt;p&gt;  &lt;p&gt;作斯文之右列，结瀚墨之敷词。&lt;/p&gt;&lt;/p&gt;
&lt;p&gt;  &lt;p&gt;序曰：一月毕，一赋成，才知扬子云百日成赋，左太冲十年属文之事。比及今年三月，余欲为此赋，然逢病疾连月有佘，适休旧药，遂废笔墨之功。应试而溃，余朝思暮撰，终成此篇，奉此成年之日，夜半之辰，以为成人赋云。&lt;/p&gt;&lt;/p&gt;
&lt;p&gt; &lt;/p&gt;
&lt;/div&gt;</description></item></channel></rss>